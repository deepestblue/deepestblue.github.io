---
layout: post
title: Muthuswami Dikshitar
date: '2011-04-24T00:20:00.000-07:00'
author: ambarish
tags:
- music
modified_time: '2017-01-12T23:04:08.305-08:00'
blogger_id: tag:blogger.com,1999:blog-826032011974850866.post-490897619428994139
blogger_orig_url: https://blog.ambari.sh/2011/04/blog-post.html
description: An analysis of Muthuswami Dikshitar's place in the Carnatic music trinity.
---

<div dir="ltr" style="text-align: left;" trbidi="on"><div lipi="1" input="latn-iso15919">dakṣiṇabhāratīyaśāstrīyasaṅgītalōkaḥ anēkairvāggēyakāraiḥ samalaṅkr̥tō vidyatē । tēṣu trimūrtināmānō vikhyātāḥ । trimūrtiṣvanyatamaḥ kaviḥ vaiṇikō gāyakaśca mugdhasvāmidīkṣitanāmā । tadracanālōkanāya yatnōyaṁ kr̥taḥ ।<br /><h3>jīvitam</h3>dramiḍadēśasthā kāvērītaṭasthitā śrīnagarī dīkṣitasya janmabhūmirbabhūva । viprakulajaḥ sa vēdāgamaśāstrapurāṇādhyayanaṁ yathākramaṁ vidhāya jñānavardhanāya pitrā prēṣitaḥ kāśīṁ jagāma । tasmājjātaḥ kṣētrāṭanavyavahāraḥ ājīvaṁ tēna pālitaḥ āsīt । dramiḍadēśaṁ pratyāgatya taṇikānagarē taṇikēśvarālayē saṅgītaracanāṁ prārēbhē । tasmāt ābhāratavarṣamaṭan pratyēkasmin bhagavadgr̥hē saṁskr̥tayā vācā kr̥tīḥ viracayāmāsa । gānē vihāya vīṇāyāmapi dīkṣitasya naipuṇyam tasyaiva gītādvijñāyatē<a href="#_ftn1_3764" name="_ftnref1_3764"><sup>[1]</sup></a> ।<br /><h3>trimūrtisthānam</h3>śyāmaśāstrī tyāgarājaḥ dīkṣitaścēti vāggēyakārāḥ upadviśatavarṣēbhyaḥ prāk tañjapurīpārśvē pañcanadakṣētrē nyūṣuḥ । yadyapi imē trayaḥ nādimāḥ kavayitāraḥ, na vā gānasaṅkhyayā br̥hāntaḥ । tathāpi tadracanānāṁ śrēyō gāmbhīryam ādhunikaprācuryañca manasi nidhāya samakālikāstē saṅgītatrimūrtaya ityabhidhīyantē ।<br />parantu dīkṣitasya kr̥tīnāṁ śrēyaḥ kīdr̥k । dyōtanīyāścāṁśāḥ kē । tatkr̥tayaśca anyēṣāṁ kr̥tibhiḥ kathaṁ bhinnāḥ । adyatanē tāsāṁ pracuratā kva । iti vicāraṇīyam ।<br /><h3>kṣētrāṭanam</h3>dīkṣitō bhagavaddarśanāyābhāratavarṣaṁ paribhramati sma । mandiraṁ mandiraṁ gatvā tatratyāṁ dēvatāmādhārībhūtāḥ kr̥tī racayati sma । pratyēkaṁ kr̥tau kṣētravarṇanaṁ, sthalapurāṇasaṇkṣēpaḥ, śilpavarṇanā, taddēvadarśanaṁ prāptānāṁ bhāgavatānāṁ nāmāvaliḥ, sthalavr̥kṣataḍāgādīni, viśēṣapūjāvidhayaḥ, utsavāścēti bahavō hyaṁśā dyōtitāḥ । aitihāsikadr̥ṣṭyā dīkṣitasya racanāḥ amūlyā rājantē, yadarthaṁ sarvō lōkaḥ kr̥tajñō bhavēt ।<br /><h3>saṁskr̥takauśalam</h3>cirakālasya pariṇāmāt nānāvidhadēśēṣu prayōgācca naikē bhēdāḥ saṁskr̥bhāṣāyāṁ sañjātāḥ santi । śabdabhāṇḍāravaipulyāt vyākaraṇasambaddhaniyamasaukṣmyāt lōkē vyavahāravairalyācca tatprāvīṇyam atīva duṣkaraṁ । durlabhayā tayā bhāṣayā catuḥśatādhikāḥ kr̥tayō racitā iti na svalpō yatnaḥ । nanu nānāprakāraiḥ kāvyalakṣaṇaiḥ dvitīyākṣaraprāsēna antyaprāsēna gōpucchaśrōtōvahādiyatibhiḥ saptabhiśca vibhaktibhiralaṅkr̥tā imāḥ kr̥tayaḥ । āgamaśāstrādināṁ ca sujñānat, bījākṣarairitaramantraiḥ prōkṣitāḥ ca tāḥ śōbhantē ।<br />kintu mahati tatprayatnēpi, vyākaraṇadōṣāḥ kvacit dr̥śyanta ityapi vācyam । “manōllāsakaraṁ”<a href="#_ftn2_3764" name="_ftnref2_3764"><sup>[2]</sup></a>, “manōllāsinīṁ”<a href="#_ftn3_3764" name="_ftnref3_3764"><sup>[3]</sup></a> iti apapadē<a href="#_ftn4_3764" name="_ftnref4_3764"><sup>[4]</sup></a>; “mana ullāsakaraṁ”, “mana ullāsinīm” iti bhavētām । “akhilabhuvanasākṣi”, “kaṭākṣi”<a href="#_ftn5_3764" name="_ftnref5_3764"><sup>[5]</sup></a> ityatra dōṣadvayam<a href="#_ftn6_3764" name="_ftnref6_3764"><sup>[6]</sup></a> āpannam । “akhilabhuvanasākṣiṇi”, “kaṭākṣiṇi” ityēva bhavētām । “raṅganāyakīsamētaṁ”<a href="#_ftn9_3764" name="_ftnref9_3764"><sup>[9]</sup></a> ityatra dēvyā nāmni ṅī duṣyati, ṇvulō vihitatvāt । "raṅganāyikāsamētaṁ" syāt ।<br />api ca, anyē saṁskr̥tanipuṇāḥ kr̥tivarṇagītakīrtanādīni saṁskr̥tēna racitavanta ēva । svātinakṣatrajātō mahārājaḥ śrīrāmavarmā sundarītamāḥ prasiddhāśca kr̥tīḥ sasr̥ja । saṁskr̥tasāhityasaundaryaṁ dīkṣitēnēva śrīrāmavarmaṇāpi darśayāmāsē । yathā rājā tathaiva prajāḥ tatsadasyāḥ tañjapurīcatuṣkanāmakāḥ ।<br />saṁskr̥tētarakavayōpi saṁskr̥tapadānyupayujya – viśēṣatayā apracurāṇi tatsamāni padānyupayujya – naikāḥ kr̥tī racayāmāsuḥ । tyāgarājasya kr̥tayaḥ mukhyatayā āndhrabhāṣayaiva, paraṁ tadbhāṣāyāṁ saṁskr̥taprabhāvāt saṁskr̥tapadāni bahutra vidyantē । samastapadaprayōgāt ślēṣādyalaṅkārēbhyaḥ prāsādilakṣaṇōpayōgādvā, tyāgarājasya sumahat saṁskr̥tajñānaṁ pratyakṣam asti ।<br />udāhartuṁ “gītārtham” ityārabhamāṇāyāḥ kr̥tēḥ ēkasminnēva caraṇē “hari”-padaṁ tribhirarthaiḥ prayuyujē । yathā nārāyaṇārthē hariharabhāskarakālādi-padē, kapyarthē harivararūpa-padē<a href="#_ftn7_3764" name="_ftnref7_3764"><sup>[7]</sup></a>, svarṇārthē harihaya-padē<a href="#_ftn8_3764" name="_ftnref8_3764"><sup>[8]</sup></a> cēti ।<br />tyāgarājasyaiva tricaturāṇi gānāni saṁskr̥tēna vidyantē । pañcaratnakr̥tiṣu prathamā “jagadānandakāraka” ityārabhamāṇā saṁskr̥taiḥ daśabhiścaraṇaiḥ bhūṣitā virājatē ।<br />purandaradāsasya, vyāsarājasya, pattanavāsinaḥ subrahmaṇyāryasya, mahāvaidyanāthaśivasya, rāmanāthapurajātasya śrīnivāsāryasya, mahīṣapuranivāsinaḥ vāsudēvācāryasya, harikēśapurajātasya mugdhāryabhāgavatasya ca kr̥tiṣu saṁskr̥takauśalaṁ mēdhāvilāsaśca spaṣṭau dr̥śyētē ।<br />atha śaṅkōdēti saṁskr̥talōkē dīkṣitakr̥tīnāṁ kiṁ sthānam । gaṇayituṁ samakālīnāni kāvyāni cētavyāni, kāvyaśailyāḥ kālakramaparivartanasya aparigaṇyatvāt । tasminnēvāvadhau labhyantē bahūni kāvyāni vividhān aṁśān adhikr̥tāni – yathā vaṅgavāsinō bharatacandrasya gaṅgāṣṭakaṁ, vēṅkaṭādhvariṇō lakṣmīsahasraṁ, gaṅgādēvyā madhurāvijayaṁ, viśvēśvarapāṇḍēyasya rōmavallīśatakaṁ, jagannāthasya rasagaṅgādharaṁ cēti । tēṣām anusandhānāt dīkṣitakr̥tīnāṁ madhyamastaraṁ spaṣṭam । kimuta kaviśrēṣṭhānāṁ vēdāntadēśikāppayyadīkṣitādīnāṁ kāvyāni ।<br /><h4>karṇarañjakatvam</h4>saṅgītasya sarvaprathamaṁ lakṣyam asti rasikēṣu śrōtradvārā rañjanabhāvasya vyutpattiḥ, tataḥ manasām ākarṣaṇam । ataḥ dīkṣitasya gānāni kiyanti manōhārīṇīti praśna udbhavati । vividhaiḥ yatiprāsādibhiḥ saṅgītalakṣaṇaiḥ sampannāni santyapi lakṣyēṇāpūrṇāni । kvēti vicāryamāṇē dvitrāṇi kāraṇāni sphuranti ।<br /><h4>layaḥ</h4>dīkṣitasya kr̥tiṣu layaviśēṣā viralāḥ । bahvyaḥ kr̥tayaḥ samakālatālēnārabhantē, yarhi tyāgarājasya tadanvitānāṁ vā kr̥tayaḥ atītatālēna utpannā vartantē । tadatītatālaiḥ ārambhāt kācit gatiḥ kaścit vēgaḥ tataḥ kaścana manōbhāvaśca utpadyantē । vilambakālāsvapi tyāgarājīyāsu kr̥tiṣu sāhityaṁ tālāya kalpatē iti viśēṣaḥ । punaśca asminnapi kṣētrē lakṣaṇatvēna dīkṣitasya gītānyuttamāni – śūlādisaptatālai racitāni tadīyānēva nānyasya । parantu tatkr̥tiṣu sāhityaṁ tathā vyavasthāpitaṁ yathā kācit jāmitōdbhavati, layalakṣaṇañca hīnatvamitam ।<br />uttarabhāratīyasya śāstrīyasaṅgītasya prabhāvaścātra kāraṇāntaraṁ syāt । kāśyāmuttarabhāratīyaṁ saṅgītaṁ dīkṣitēna samadhīyē । tasmādadhītāni lakṣaṇāni kr̥tīḥ praviṣṭāni syuḥ । uttarabhāratīyē saṅgītē tālaprakaraṇaṁ saralataraṁ, tatsaṅgītasya mukhyāṁśatvēna na ca parigaṇyatē ।<br /><h4>saṅgatyabhāvaḥ</h4>anyaśca hētuḥ kr̥tiṣvavidyamānāḥ saṅgatayaḥ । saṅgatirnāma ēkasyā ēva sāhityapaṅktēḥ pūrvakalpitaṁ bahuvidhagānam । prāyēṇa tyāgarājādīnāṁ kr̥tiṣu saṅgatayaḥ vāggēyakārēṇa svayamēva kalpitam uta tacchiṣyēṇa iti vivādārham । kathamapi, dīkṣitasya śiṣyāvalyā abhāvādvā kāraṇāntarādvā saṅgatayō viralāḥ ।<br /><br /><h4>pravarānvitānāṁ saṁskaraṇam</h4>kasyacit racanā bhūyō bhūyō gānēna śōbhāṁ prāpnōti tallāvaṇyaṁ ca vardhatē । pratyēkaṁ gāyakaḥ svakalpanayā racanāṁ saṁskarati, bhūṣayati, śōbhayatē ca । dīkṣitānvitānām asattayā tasya racanā apakvā bhāsantē, yadyapi adyatanēna punaḥpunargānēna śvaḥ śōbhanatāṁ gacchēyuḥ ।<br /><br />atha saṅgītakārēṣu sarvōttamaḥ saṁskr̥tajñō dīkṣitaḥ, ādhunikēṣu saṁskr̥takaviṣu saṅgītajñānitamaśca । parantu saṁskr̥tadarśanēna tasya padyāni madhyamānyēva । tathaiva manasaḥ ākarṣaṇaśaktiḥ tasya kr̥tiṣu madhyamaiva । brahmaviṣṇumahēśāḥ trimūrtisthānaṁ bhajantē iti lōkaḥ kṣētrē kṣētrē mūrtitrayam anviṣyati । tadajñānam apakr̥tya, pratyēkaṁ vāggēyakāraṁ pr̥thak saṁdr̥śya, tatkr̥tīḥ ālōcya, tatsthānaṁ māyāma ।<br /></div><hr align="left" size="1" width="33%" /><div><a href="#_ftnref1_3764" name="_ftn1_3764">[1]</a> http://sahityam.net/wiki/Bala_Gopala<br /><a href="#_ftnref2_3764" name="_ftn2_3764">[2]</a> http://sahityam.net/wiki/Neelachala_Natham<br /><a href="#_ftnref3_3764" name="_ftn3_3764">[3]</a> http://sahityam.net/wiki/SrI_Sulinim<br /><span lipi="1" input="latn-iso15919"><a href="#_ftnref4_3764" name="_ftn4_3764">[4]</a> “bhōbhagōaghōapūrvasya yōśi”, “lōpaḥ śākalyasya” iti sūtrābhyāṁ visargalōpaḥ sidhyati । tripadyāṁ praviṣṭāyāṁ satyāṁ, pūrvasya asiddhatvāt guṇasandhiḥ niṣiddhaḥ ।</span><br /><a href="#_ftnref5_3764" name="_ftn5_3764">[5]</a> http://sahityam.net/wiki/Annapoorne_Vishalakshi<br /><span lipi="1" input="latn-iso15919"><a href="#_ftnref6_3764" name="_ftn6_3764">[6]</a> kaṭākṣaḥ asya astīti innantaṁ “kaṭākṣī” । sambuddhau “na ṅisambuddhau” ityanēna "kaṭākṣin" । dēvyāḥ strītvāt “r̥nnēbhyō ṅīp” ityataḥ “kaṭākṣiṇī”; sambuddhau “ēṅhrasvātsambuddhēḥ” iti hrasvēkārō vihitaḥ; tataḥ “kaṭākṣiṇi” iti vācyam । tathaiva “sākṣiṇi” ।</span><br /><span lipi="1" input="latn-iso15919"><a href="#_ftnref7_3764" name="_ftn7_3764">[7]</a> harivararūpaḥ harivarasya rūpaṁ yasya saḥ । harivaraḥ harīṇāṁ varaḥ kapīnāṁ śrēṣṭhaḥ । tasya kapiśrēṣṭhasya rūpaṁ yasya saḥ hanumān ।</span><br /><span lipi="1" input="latn-iso15919"><a href="#_ftnref8_3764" name="_ftn8_3764">[8]</a> harihayaḥ hariḥ hayaḥ yasya saḥ । hariḥ svarṇaḥ hayaḥ aśvaḥ yasya saḥ । svarṇāśvaḥ dēvēndraḥ ।</span><br /><a href="#_ftnref9_3764" name="_ftn9_3764">[9]</a> http://sahityam.net/wiki/Ranga_Nayakam_Bhavaye</div></div>