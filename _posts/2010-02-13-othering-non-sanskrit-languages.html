---
layout: post
title: Othering non‐Sanskrit languages
date: '2010-02-13T18:53:00.000-08:00'
author: ambarish
tags:
- sanskrit
- dravidian languages
modified_time: '2016-12-28T18:41:04.331-08:00'
blogger_id: tag:blogger.com,1999:blog-826032011974850866.post-8596570710406998479
blogger_orig_url: https://blog.ambari.sh/2010/02/blog-post.html
---

<div dir="ltr" style="text-align: left;" trbidi="on" lipi="1" input="latn-iso15919">lēkhēṣu saṁskr̥tāditarā bhāratīyabhāṣāḥ “prādēśikabhāṣāḥ” “prāntīyabhāṣāḥ” ityabhidhīyantē । itthaṁprayōgēṇa lēkhakasyōddēśāstrayō bhāsantē । prathamō yat saṁskr̥tabhāṣā bhāratīyānāṁ bhāratadēśasya ca rāṣṭrabhāṣā pūrvamāsīt sāmprataṁ vartatē śvō vā bhavēt । anya uddēśaḥ saṁskr̥tād itarāsāṁ bhāṣāṇām adhikāraḥ svasvapradēśēṣvēvēti । tr̥tīya uddēśāstu uktābhyāṁ kāraṇābhyāṁ saṁskr̥tabhāṣā bhāratīyabhāṣāsu sarvaprathamā cēti ।<br /><br />parantu yadyapi vibhinnēṣu kālēṣu bahutra saṁskr̥taṁ bhāṣitabhāṣā syāt, na kadācana ābhāratavarṣaṁ tasya prayuktiḥ । bahutra saṁskr̥tādāgatāḥ pālīmahārāṣṭrīyavrajādayaḥ prākr̥tāḥ prayuktāḥ । bhāratannāma kimiti lakṣyamāṇē vēdapurāṇāgamaśāstrādikaṁ saṁskr̥tabhāṣā ca yatra virājētē ityabhijñāyēta । taddr̥ṣṭyā idānīntanaṁ kāmbhōjādikam api purā bhāratamiti lakṣayituṁ pārayāmaḥ । adyatanā āndhradramiḍakarṇāṭakādayaḥ cirakālāya bhāratasya bhāgā vidyantē । kintu tatratyānāṁ mātr̥bhāṣāṇāmanvayaḥ saṁskr̥tādanya ityavēmaḥ ।<br /><br />athānyabhāṣāṇāmadhikāraḥ svapradēṣvēvōta nēti । aitihāsikabhāṣāśāstrē nipuṇā manvatē yat prathamadrāmiḍabhāṣayā kayācidēva dākṣiṇātyē purā vyāhriyatē sma tasyāścacchāyā saṁskr̥tamapi patitā । “mīna” “kuṭumba” “nīra” ityādayaḥ śabdāḥ prathamadrāmiḍāt saṅgr̥hītā iti spaṣṭaṁ yatō drāmiḍabhāṣāsu tacchabdaiḥ sambaddhānītarāṇi padānyapi prayujyantē yēṣāṁ vyavahāraḥ saṁskr̥tē nāsti । punaśca drāmiḍabhāṣāsu katipayāsu dantyākṣarāṇi mūrdhanyākṣarāṇi vihāya vāyukōśīyākṣarāṇyapi prasiddhāni । saṁskr̥tasambaddhēṣu bhāṣāntarēṣu yavanādiṣu mūrdhanyākṣarāṇāmapyabhāvāt tāni mūrdhanyākṣarāṇi nanu drāmiḍabhāṣābhyaḥ saṁskr̥taṁ praviṣṭāni syuḥ । drāmiḍabhāṣāṇāmadhikāra ābhāratamathavā nyūnātinyūnamādākṣiṇātyaṁ vartatē iti sāraḥ ।<br /><br />atha saṁskr̥tasya prāthamikatvavādaḥ । bhāratīyabhāṣāṇāṁ saṁskr̥taṁ tatsāhityaparamparā ca prācīnatamē ityatra nākṣēpaṇaṁ bhavitumarhati । kintu prācīnatā ēkamātramānīti na । pratyēkaṁ dr̥ṣṭyā bhinnā bhāṣā varīyasyaḥ । īdr̥śō vādā na janānāmaikyapōṣaṇāya na vā parasparamaītrīsaṁvr̥ddhayē pratyuta parasparavirōdhāya kalpantē । saṁskr̥tamādhyamēna vasudhāyā aikyaṁ lakṣitaṁ cēdbhāṣāntarāṇi nāvamanyēran । </div>