---
layout: post_with_script_changer
title: திராவிடமொழியில் பெயர்ப்பு
date: '2011-01-01T16:01:00.000-08:00'
author: ambarish
tags:
- music
- dravidian languages
modified_time: '2013-11-24T13:11:00.428-08:00'
blogger_id: tag:blogger.com,1999:blog-826032011974850866.post-8438291234199576993
blogger_orig_url: https://blog.ambari.sh/2011/07/blog-post.html
description: If you speak a Dravidian language, learn the meanings of Carnatic songs through that language and not through English.
---

<div dir="ltr" style="text-align: left;" trbidi="on">பல ஆண்டாக கர்ணாடக இசை கேட்டு களித்துவருகிறேன். அவ்விசையின் மும்முகம் சுரம், சந்து மற்றும் பொருளெனத் திகழ்கின்றன. பாட்டுகள் பெரும்பாலும் தெலுங்கிலும் வடமொழியிலும் அமைந்ததனால் பாட்டின் பொருள் மற்றதமிழர்போல் நானும் அறியாதுள்ளேன்.<br /><br />என்னைப்போல் இம்மாதிரி பல தமிழர் இருப்பர். இவ்வாறே மலையாளத்தவள் கன்னடப்பாட்டின் பொருள் காண்பதிலும் தெலுங்கன் தமிழ்ப்பாட்டறிவதிலும் சிரமம் அறிவர் எனும் எண்ணுகிறேன்.<br /><br />இந்நாள் இணையத்தில் கர்ணாடகவிசைப் பொருள் விளக்குவதற்காக தளங்கள் <a href="http://rasikas.org/">rasikas.org</a>, <a href="http://karnatik.com/">karnatik.com</a>, <a href="http://medieval.org/">medieval.org</a> என்று பற்பல பிறந்திருக்கின்றன. அவ்விணைத்தளமனைத்துமே ஆங்கிலமொழிமூலம் விளக்க முயல்கின்றன.<br /><br />பழந்தமிழ் பிள்ளைகளான திராவிடமொழிகள் ஓரொன்றிற்கு ஆழமான உறவுள்ளவை ஆகும். இந்நிலையில் கன்னடப் பாட்டொன்று அதனிலிடம்பெறும் சொற்களையேக் கொண்டு மிக எளிதில் தமிழில் பெயர்க்க இயலும். அவ்வாறு மொழிபெயர்ப்பு தமிழருக்கு ஆங்கிலமொழிபெயர்ப்பைக் காட்டிலும் எளிதில் எட்டும்.<br /><br />எடுத்துக்காட்டாக, “<a href="https://rasikas.org/mw/index.php?title=Dhyaname_varamaina">வான நீர் முங்க முங்கையில்</a>” என வரி பிரபல தெலுங்குப்பாட்டொன்றில் இடம்பெருகிறது. அவ்வாறே “<a href="http://www.shivkumar.org/music/sadhinchane-new.htm">போதித்த சன்மார்க்க-வசனம் போங்குசெய்து சாதித்தானே</a>”, “<a href="https://rasikas.org/mw/index.php?title=Enduku_Dayaradura">சந்தடியென்று மறந்தாயோ! இங்கில்லையோ! எதற்கு தயை வராதுடா? இராமச்சந்திரா!</a>” என மறுமொழிப்பாட்டின் எளிமையான தமிழாக்கம் பலவும் தோன்றுகின்றன. இவையெல்லாவற்றிலுமே ஆங்கிலமூலத்தைக் காட்டிலும் தமிழ்மொழியாக்கமே சுலபம் என தெரிகிறது.<br /><br /> மறுமொழிப்பாட்டின் பொருள் அறியவேண்டுவோர் தமிழராயிருப்பின், தமிழிலாக்கிப் பயில்வீர். அப்பயிற்சியினால் ஏளிதில் கற்பதோடல்லாமல் அப்பொருளை எளிதில் மறவாதுமிருப்பீர்.</div>